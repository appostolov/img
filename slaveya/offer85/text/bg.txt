Ваканционен комплекс Сарафово е разположен на първа строителна линия на известния бургаски квартал, буквално на метри от брега на морето. Сарафово бързо се превърна в най-атрактивния жилищен квартал на гр.Бургас, главно защото съчетава в себе си удобствата и инфраструктурата на големия град – намира се само на 10 минути от центъра на града, разполага с удобен транспорт, на разположение на живущите в него са голям брой целогодишно работещи магазини и заведения, с предимствата на курортите: четирикилометрова плажна ивица покрита с пясък с доказано лечебно въздействие при различни костни заболявания, с морско дъно подходящо за посещаване и от деца, дълъг плажен сезон – от май до октомври. Притегателна предпоставка за инвестиции в района е също близостта до международното летище в Сарафово, както и до различни популярни морски курорти, включително най-големият български ваканционен курорт Слънчев бряг, намиращ се само на около 20 км. Морски Клуб Сарафово е великолепна резиденция за летен отдих, разгърната върху повече от 4500 кв.м. застроена площ, в която са обособени 65 апартамента и множество удобства и развлечения: • рецепция с лоби бар, • ресторант, • магазин, • многофункционален спа център, • фитнес, • красива градина с детска площадка, • открит басейн с детски кът и мокър бар и т.н. Апартаментите се продават луксозно завършени, с климатици.